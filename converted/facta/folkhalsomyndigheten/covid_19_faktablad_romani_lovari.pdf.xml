<document xml:lang="rmy-rlo" id="no_id"><header><title>Pa nevo coronaviruso thaj o nasvalipe covid-19</title><genre code="facta"/><author><person firstname="" lastname="folkhälsomyndigheten.se" sex="unknown" born="" nationality=""/></author><year>2020</year><wordcount>357</wordcount><conversion_status type="standard"/><availability><license type="standard"/></availability><origFileName>https://www.folkhalsomyndigheten.se/contentassets/6446cfec14404369ab3700d2e1262795/faktablad-covid-19-romani-lovari.pdf</origFileName><parallel_text xml:lang="eng" location="covid_19_faktablad_engelska.pdf"/><parallel_text xml:lang="fin" location="covid_19_faktablad_finska.pdf"/><parallel_text xml:lang="fit" location="covid_19_faktablad_meankieli.pdf"/><parallel_text xml:lang="sma" location="covid_19_faktablad_sydsamiska.pdf"/><parallel_text xml:lang="sme" location="covid_19_faktablad_nordsamiska.pdf"/><parallel_text xml:lang="swe" location="allmant_om_covid19.pdf"/><metadata><uncomplete/></metadata><version>XSLtemplate $Revision: 180635 $; file-specific xsl  Revision; common.xsl  $Revision$; </version></header><body><p>Pa nevo coronaviruso thaj o nasvalipe covid-19</p>
<p>Khatar december 2019 perel jekh nevo corona- viruso ande ljuma. Nasvalipe so kerel o viruso las o anav covid-19.</p>
<p><em type="bold">Maj but džene nasvajven eksera </em></p>
<p>Maj but džene nasvajven eksera khaj xasan thaj uči temperatura thaj kado načol anda peste, feri unienge šaj kado te kerdžol jekh nasul nasvalipe pharimasa te phurdel o manush thaj bukhengi inflamatsia (lunginflammation).</p>
<p>Viruso perel kana si paše kontakto jekhe nasvalesa vaj kana kodo xasal vaj čihazi (nyser), kodo bušol pajesko peripe (droppsmitta).</p>
<p>Symtomura naj phare thaj aven normalno panš džes pala kodo ke kodo perdžilas. Feri kodol symtomura šaj vi te aven maj sigo vaj maj palal pala panš džes.</p>
<p><em type="bold">Covid-19 del jekh normalno nasvalimasko ačaripe kusa jekh vaj maj but anda kadal symtomura: </em> xas  uči temperatura  phares te phurdes  trozna  kirleski dukh  šereski dukh  muskulengo thaj kokalengi dukh  ačares tut čores. </p>
<p><em type="bold">Phure šaj nasvajven maj zurales </em></p>
<p>Uni manuš nasvajven maj zurales, pharimasa te phurden thaj bukhengi inflamatsia.</p>
<p>Maj but anda kodol so nasvajven maj zurales si maj phure manuš so si opral 80 berš. Vi manuš khas si kronične hjileske- thaj bukhenge nasvalimata vaj manušen khas si cancer šaj nasvajven maj zurales. <em type="bold"></em></p>
<p><em type="bold">Važne telefonoske numera </em> Vorbin 113 13 pe normalne pušimata pa covid-19.  Te si kade ke či biris korkoro te les sama pala tute site vorbis o numero 1177 te les žutipe pa saščimaske pušimata (pe šveditsko thaj anglišitsko šib). Te si trajosko pharipe vorbin 112. </p>
<p><em type="bold">Aktualno informatsia </em>thaj atvetura pe pušimata www.folkhalsomyndigheten.se/ covid-19 </p>
<p><em type="bold">Efta žutimata te protektulis tut thaj kaveren: </em>1. </p>
<p>Aš khere te san nasvalo vaj ačares eksera symtomura sar kirleski dukh, xas vaj trozna. Aš khere maj tsera 48 časura pala kodo ke saščilan.2.</p>
<p>Tov e vast butivar sapujesa tela tato paji maj tsera 20 sekunder.3.</p>
<p>Xasnin vastesko alkoholo kana či biris te toves e vast.4.</p>
<p>Zumav te na aves paše paša nasvale manuš.5.</p>
<p>Zumav te na azbas e jakha, nakh vaj muj.6.</p>
<p>Xasa thaj čihazin ando kuj vaj ande jekh servetka.7.</p>
<p>Ghindon te na džas khaj maj phure te san nasvalo vaj te si tut symtomura khatar o nasvalipe.</p>
</body></document>
